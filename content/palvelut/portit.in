<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<div>
<p>Yhteyksiä yhdistyksen palvelimille muualta internetistä on rajoitettu
palomuurilla. Tämä estää palvelinohjelmien ajamisen ja IRC:n DCC-yhteydet.
Jäsenet voivat kuitenkin pyytää ylläpidolta portteja käyttöönsä.
</p>

<h2>Portin pyytäminen</h2>
<p>Porttien avaamista pyydetään sähköpostilla <a href="../tukipalvelut.html">ylläpidolta</a>.
Portin numeroa ei voi itse päättää, vaan se määräytyy vapaana olevien porttien perusteella.
Kerro pyynnössäsi:</p>
<ul>
<li>Montako porttia tarvitset.</li>
<li>Palvelin, jolle haluat että portti avataan.</li>
<li>Käyttötarkoitus.</li>
</ul>

<h2>Paikalliset yhteydet</h2>
<p>Samalla palvelimella ajettavien ohjelmien välisiin yhteyksiin ei tarvita erikseen pyydettyä porttia.
Paikalliseen käyttöön portin voi arpoa itse väliltä 30&nbsp;000–40&nbsp;000.
Tasalukuja kannattaa välttää, jotta portti ei ole vahingossa jonkun toisen käytössä.</p>

<h2>Sovelluskohtaisia huomioita</h2>
<h3>Irssi-proxy</h3>
<p>Irssi-proxyn käytöstä on <a href="../ohjeet/irssi-proxy.html">ohje</a>.
Se tarvitsee erillisen portin jokaiselle käytettävälle IRC-verkolle.</p>

<h3>Eggdrop</h3>
<p>Eggdropin DCC-hallintayhteys ei tarvitse erikseen pyydettyä porttia, jos käytät
sitä samalta palvelimelta.</p>

<h3>HTTP-palvelinohjelmat</h3>
<p>Voit ajaa omaa www-palvelinohjelmaa, kuten Tomcat tai Mongrel, jos yhdistyksen
Apache-palvelinohjelmisto ei tue kaikkia tarvitsemiasi ominaisuuksia.
Apachea voi käyttää myös välityspalvelimena omalle palvelimellesi
<a href="../ohjeet/mod_rewrite.html#proxy">mod_rewrite</a>:n avulla.
</p>
</div>
