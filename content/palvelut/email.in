<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<div>
<h2>Osoitteet</h2>
<p>
Kaikilla Kapsin käyttäjillä on oletuksena käytössään osoite <i>käyttäjätunnus@kapsi.fi</i>. Lisäksi
jäsenhakemuksesta voi valita tai myöhemmin pyytää ylläpidolta osoitteen <i>Etunimi.Sukunimi@kapsi.fi</i>.
</p>
<p>
Verkkotunnukselle <i>@kapsi.fi</i> on annettu käyttöön korkeintaan muutamia osoitteita, jotta nimivaihtoehdot
eivät lopu kesken. Sen sijaan omalle domain-nimelle tai muotoa <i>@jotain.kapsi.fi</i> olevalle verkkotunnukselle
sähköpostiosoitteita (aliaksia eli uudelleenohjauksia) saa vapaasti.
</p>
<p>
Korkeintaan neljälle lähipiiriin kuuluvalle (käsittäen sisaret, vanhemmat, lapset ja puolison) on mahdollista saada erillinen postilaatikko Kapsilta.
Sähköpostiosoitteen loppuosa voi olla oma verkkotunnus tai <em>@ext.kapsi.fi</em>.
Kyseessä on rajoitettu
tunnus, jolla ei voi esimerkiksi ajaa ohjelmia. Siksi päätteessä käytettävät sähköpostiohjelmat eivät toimi ja
asetukset mm. roskapostin suodatukseen on tehtävä pyyntönä ylläpidon kautta. Webmail ja erilliset sähköpostiohjelmat
sekä niiden omat suodatustoiminnot toki toimivat.</p>
<p>
Myös Hilla-palvelimella on erillinen sähköpostipalvelu mahdollisia erikoistarpeita varten. Hillan sähköposti toimii osoitteella <i>käyttäjä@hilla.kapsi.fi</i>.
</p>

<h2>Sähköpostin vastaanotto</h2>
<p>Yhdistämisasetukset erillisille sähköpostilaatikoille löytyvät <a href="#virtualmailbox">alempaa</a>.</p>
<p>
Sähköpostia voi käyttää paikallisesti <a href="../ohjeet/shell-manual.html">shellin</a> kautta esimerkiksi
mutt- tai alpine-ohjelmilla, <a href="https://roundcube.kapsi.fi/">webmailin</a> kautta ja omalta koneelta erillisellä
sähköpostiohjelmalla. Asetukset erilliselle sähköpostiohjelmalle:
</p>

<dl class="settings">
<dt>Saapuvan postin palvelin</dt>
<dd>mail.kapsi.fi</dd>

<dt>Käyttäjätunnus ja salasana</dt>
<dd>Sama kuin shell-tunnus (<em>ilman</em> loppuosaa <em>@kapsi.fi</em>) ja -salasana.</dd>

<dt>SSL-salaus</dt>
<dd>Kyllä, välttämätön yhteyttä varten.</dd>

<dt>Protokolla ja portti</dt>
<dd>995 (POP3) tai 993 (IMAP)</dd>

<dt>IMAP-hakemiston polku (IMAP path prefix)</dt>
<dd>Tämän asetuksen voi jättää tyhjäksi. Myös aiemmin käytössä ollut asetus "mail/" toimii.</dd>
</dl>

<h2>Sähköpostin lähetys (SMTP)</h2>
<p>Lähtevän postin palvelimena voi käyttää joko oman Internet-palveluntarjoajan palvelinta, tai kirjautumisen kanssa yhdistyksen palvelinta. PHP-ohjelmissa, jotka siis ajetaan palvelimella paikallisesti, voi lähtevän postin palvelimena käyttää
mail.kapsi.fi:tä ilman kirjautumista.
</p>
<dl class="settings">
<dt>Lähtevän postin palvelin</dt>
<dd>mail.kapsi.fi</dd>

<dt>Käyttäjätunnus ja salasana</dt>
<dd>Sama kuin shell-tunnus ja -salasana.</dd>

<dt>Salaus ja portti</dt>
<dd>Tuetut salaustavat ovat:</dd>
<dd>TLS-salaus, portti 587</dd>
<dd>SSL-salaus, portti 465</dd>
</dl>

<h2 id="virtualmailbox">Sähköpostin vastaanotto erillisen sähköpostilaatikon kanssa</h2>
<p>
Sähköpostia voi käyttää joko Kapsin <a href="https://roundcube.kapsi.fi/">Roundcuben</a> kautta tai erillisellä sähköpostiohjelmalla. Roundcubea käyttäessä tulee käyttäjätunnuksena käyttää koko sähköpostiosoitetta ja valita pudotusvalikosta kohta "Oma verkkotunnus".
</p>
<p>
Asetukset erilliselle sähköpostiohjelmalle:
</p>

<dl class="settings">
<dt>Saapuvan postin palvelin</dt>
<dd>mailserv.kapsi.fi</dd>

<dt>Käyttäjätunnus ja salasana</dt>
<dd>Annettu sähköpostiosoite @-merkin jälkeisen osan <b>kanssa</b> sekä tunnuksen salasana.</dd>

<dt>SSL-salaus</dt>
<dd>Kyllä, välttämätön yhteyttä varten.</dd>

<dt>Protokolla ja portti</dt>
<dd>993 (IMAP)</dd>

<dt>IMAP-hakemiston polku (IMAP path prefix)</dt>
<dd>Tämän asetuksen voi jättää tyhjäksi.</dd>
</dl>

<h2>Sähköpostin lähetys (SMTP)</h2>
<p>Lähtevän postin palvelimena voi käyttää joko oman Internet-palveluntarjoajan palvelinta, tai kirjautumisen kanssa yhdistyksen palvelinta.
</p>
<dl class="settings">
<dt>Lähtevän postin palvelin</dt>
<dd>mailserv.kapsi.fi</dd>

<dt>Käyttäjätunnus ja salasana</dt>
<dd>Annettu sähköpostiosoite @-merkin jälkeisen osan <b>kanssa</b> sekä tunnuksen salasana.</dd>

<dt>Salaus ja portti</dt>
<dd>Tuetut salaustavat ovat:</dd>
<dd>TLS-salaus, portti 587</dd>
<dd>SSL-salaus, portti 465</dd>
</dl>

<h2>Ongelmat yhteyden salauksessa</h2>
<p>Kapsin salausvarmenteella on GeoTrustin allekirjoitus, joten se toimii suoraan useimmissa järjestelmissä.
Matkapuhelimista varmenne saattaa kuitenkin puuttua, jolloin sen voi tarvittaessa asentaa 
<a href="https://www.geotrust.com/resources/root_certificates/certificates/GeoTrust_Global_CA.pem">tästä</a>.</p>
<p>Sähköpostin lähetys Kapsin SMTP-palvelimen kautta ei välttämättä toimi Symbian-pohjaisilla puhelimilla.
Kyse on gnutls:n ja Symbianin SSL-toteutuksen välisestä
<a href="http://www.gnu.org/software/gnutls/manual/html_node/On-Record-Padding.html">epäyhteensopivuudesta</a>. 
Ongelma ei vaikuta sähköpostin vastaanottamiseen,
ja lähettäminen onnistuu operaattorin oman palvelimen kautta.</p>

<h2>Lisätoiminnot</h2>
<p>
Shell-yhteyden kautta on mahdollista ajaa useita sähköpostia suodattavia ja muutoin käsitteleviä ohjelmia.
Yleisimpiin toimintoihin, kuten roskapostin suodatukseen, löytyy valmiita <a href="../ohjeet/email.html">ohjeita</a>.
</p>
<p>
Lisäksi yhdistyksen jäsenillä on mahdollisuus pyytää <a href="postituslistat.html">postituslista</a> omille projekteilleen.
</p>
</div>
