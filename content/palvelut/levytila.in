<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<div>
<h2>Kotihakemisto</h2>
<p>Kaikilla käyttäjillä on kotihakemistossaan Lakka-palvelimella tilaa 50&nbsp;GB ja Hilla-palvelimella 5&nbsp;GB.
Kotihakemistojen tiedot varmuuskopioidaan joka yö, ja varmuuskopiot säilytetään kaksi viikkoa. Vahingossa
poistetut tiedostot voi Lakalla <a href="../ohjeet/snapshots.html">palauttaa itse</a>, Hillan tapauksessa palautusta täytyy 
pyytää ylläpidolta. Käytetyn levytilan määrää voi tarkkailla
<a href="../ohjeet/quota.html">quota-komennolla</a>.
</p>
<p>Käyttäjien kotihakemistojen polku on /home/users/käyttäjätunnus/.</p>

<h2>Siilo</h2>
<p>Siilo on erityisesti varmuuskopiointiin tarkoitettu levytila. Levytila löytyy kotihakemiston siilo-hakemistosta, joka
ohjaa polkuun /siilo/users/käyttäjätunnus/. Siilon levykäyttöraja on 500&nbsp;GB.</p>

<h2>Muut tallennuspaikat</h2>
<p>Väliaikaisille tiedostoille on käytössä /tmp-hakemisto, jossa on yksittäiselle käyttäjälle 500 megatavua
tilaa. Tämä hakemisto on tarkoitettu lähinnä ohjelmien luomille väliaikaistiedostoille, jotka ohjelma poistaa
automaattisesti käytön jälkeen.
</p>

<h2>Tietojen varmistus eri paikoissa</h2>
<p>Kotihakemistoista otetaan tilannevedoksia joita käyttäjät voivat <a href="../ohjeet/snapshots.html">tarkastella</a>.
Tilannevedoksista otetaan viikottain varmuuskopiot samassa konesalissa sijaitsevalle palvelimelle sekä eri tiloissa
olevalle palvelimelle.</p>
	
<p>Siilosta otetaan tilannevedoksia, mutta tietoja ei enää kopioida toisille palvelimille Siilon käyttöluonteen vuoksi.</p>

<p>Kaikki käytössä oleva tila palvellaan vikasietoisilta levyjärjestelmiltä, jotka kestävät kovalevyjen rikkoontumisia.</p>

<h2>Lisätilan pyytäminen</h2>
<p>Jos levytila loppuu, sitä voi pyytää lisää hallitukselta. Lisätilaa myönnetään
tarpeen mukaan. Pyynnössä täytyy myös perustella lisätilan tarve.
</p>

</div>
