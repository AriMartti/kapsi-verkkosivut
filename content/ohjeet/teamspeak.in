<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<div>
<p>
Teamspeak on VoIP-ohjelmisto, mikä mahdollistaa useamman ihmisen ryhmäkeskustelut. Tässä ohjeessa kerrotaan, miten voit asentaa Teamspeak-palvelimen shellissä.</p>
<p>Kapsilla on tarjolla toimihenkilöiden ylläpitämä teamspeak palvelin johon on mahdollista saada pysyviä kanavia joko lähettämällä tiketti ylläpidolle tai pyytämällä sitä teamspeak.kapsi.fi palvelimen Ylläpito kanavalla roikkuvilta ylläpitäjiltä. Mikäli haluat kuitenkin ylläpitää palvelimen itse, onnistuu se alla olevan ohjeistuksen mukaisesti.
</p>
<h2 id="aluksi">Ennen asentamista</h2>
<p>Ennen Teamspeak-palvelimen asentamista sinun tulee pyytää <a href="http://www.kapsi.fi/tukipalvelut.html">ylläpidolta</a> kolme avointa porttia. Muista mainita pyynnössä käyttäjätunnuksesi tai jäsennumero sekä mille palvelimella aiot asentaa Teamspeakin. Ylläpito antaa portit muodossa 12345:12347, joka tarkoittaa portteja 12345, 12346, 12347.</p>
<p>Tämän lisäksi sinun pitää hankkia itsellesi ilmainen <a href="http://npl.teamspeakusa.com/ts3npl.php">non-profit-lisenssi</a> Teamspeakkia varten.</p>
<h2 id="asentaminen">Asentaminen</h2>
<p>Aloita asentaminen kirjautumalla valitsemallesi palvelimelle <a href="http://www.kapsi.fi/ohjeet/ssh.html">ssh</a>:lla. Voit asentaa Teamspeak-ohjelman lataamalla ensin uusimman version Teamspeak-serveristä <a href="http://teamspeak.com/?page=downloads">Teamspeakin sivuilta</a>. Valitse sivulta server linux 64bit. Käyttöehtojen hyväksymisen jälkeen sivulla lukee osoite, mistä voit noutaa uusimman version. Kopioi osoite ja suorita shellissä seuraavat komennot:</p>
<pre>
cd ~
wget "juuri kopioimasi linkki" -O ~/teamspeak3.tar.gz
tar -xvf ~/teamspeak3.tar.gz
mv teamspeak3-server_linux-amd64 teamspeak
cd teamspeak
nano ts3server.ini
</pre>
<p>Lisää tiedostoon seuraavat rivit.  <a href="http://www.kapsi.fi/ohjeet/shell-manual.html#nano">Ohje nanon käyttöön.</a></p>
<pre>
default_voice_port=ensimmäisen portin numero
filetransfer_port=toisen portin numero
query_port=kolmannen portin numero
voice_ip=217.30.184.184
filetransfer_ip=217.30.184.184
query_ip=217.30.184.184
</pre>
<p>Huom! Jos asennat Teamspeak-palvelimen Hillalle Lakan sijaan, vaihda IP-osoitteiksi 81.90.72.4.</p>
<p>Seuraavaksi tulee kopioida sähköpostissa sinulle tullut licensekey.dat ~/teamspeak-kansioon. Sen voi tehdä esimerkiksi käyttämällä SFTP-ohjelmaa, kuten Filezillaa.</p>
<p>Seuraava vaihe on laittaa Teamspeak-palvelin päälle. Tämä onnistuu komennolla:</p>
<pre>
screen LD_LIBRARY_PATH=".:$LD_LIBRARY_PATH" ./ts3server_linux_amd64 inifile=ts3server.ini
</pre>
<p>Nyt voit kokeilla yhdistää Teamspeak-palveimeesi asiakasohjelmalla. Aseta palvelimen osoitteeksi lakka.kapsi.fi:ensimmäinenportti, käyttäjätunnukseksi serveradmin ja salasanaksi se, minkä Teamspeak-palvelin sanoo käynnistyessään.</p>
<h2>Muuta huomattavaa</h2>
<p>Jotta Teamspeak lähtisi palvelimen uudelleenkäynnistyksen jälkeen päälle, pitää se lisätä crontabiin.</p>
<pre>
export EDITOR=nano crontab -e
</pre>
<p>Lisää tiedoston loppuun seuraava rivi:</p>
<pre>
@reboot cd ~/teamspeak &amp;&amp; screen LD_LIBRARY_PATH=".:$LD_LIBRARY_PATH" ./ts3server_linux_amd64 inifile=ts3server.ini
</pre>
</div>
