<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<div>


<p>
CGI on www-palvelimen laajennos, jonka kautta sivut voidaan luoda suorittamalla erillinen skripti tai muu ohjelma. Kapsin palvelimilla CGI-ohjelmat toimivat päätteellä .cgi. Lisäksi käytettävissä on FCGI .fcgi-päätteellä nopeuttamaan sitä tukevien ohjelmien toimintaa.
</p>

<p>Yksinkertainen CGI:nä ajettavaksi tarkoitettu PHP-ohjelma:</p>

<pre>
#!/usr/bin/php5-cgi
&lt;?php
echo "Hello World!";
?&gt;
</pre>

<p>
Tavallisen CGI-ohjelman käyttäminen ei vaadi kuin käyttöoikeuksien 700 asettamisen skriptille:
</p>

<pre>
chmod 700 skripti.cgi
</pre>

<p>
Ensimmäisellä rivillä määritellään käytettävä tulkki. Yleisimpien kielien tulkit Kapsin palvelimella:
</p>
<ul>
<li>PHP, versio 5 - /usr/bin/php5-cgi</li>
<li>Python - /usr/bin/python2.5</li>
<li>Perl - /usr/bin/perl</li>
</ul>


<h2>500 Internal Server Error</h2>
<p>
Virhe &quot;500 Internal Server Error&quot; voi johtua useista syistä. Virheestä on lisää tietoa palvelimen
logeissa, joista voi pyytää otteen helpdeskiltä tai ylläpidolta. Ensiksi kannattaa kuitenkin tarkistaa
seuraavat seikat:
</p>

<ul>
<li><a href="kayttooikeudet.html">Käyttöoikeudet</a> - sekä skripti itse että puussa ylemmät hakemistot</li>
<li>Tiedostopääte .cgi, ellei .htaccess-tiedostossa ole määritetty muuta</li>
<li>CGI-ohjelma ei voi olla symbolisesti linkitetty</li>
<li>Rivinvaihtojen on oltava UNIX-muotoa, lisää tietoa alempana</li>
</ul>

<p>
Tekstitiedostot täytyy siirtää käyttäen tiedonsiirto-ohjelman tekstimuoto-toimintoa (ascii) tai varmistaa
flip-komennolla että niiden sisältämät rivinvaihdot ovat UNIX-muotoisia:
</p>

<pre>
flip -u tiedosto.cgi
</pre>

<h2>Avun pyytäminen helpdeskiltä</h2>

<p>
CGI-ohjelman tuottaessa virheen &quot;500 Internal Server Error&quot;, on ongelmasta
lisää tietoa palvelimen logissa. Elleivät ylempänä olevat vinkit auta, helpdesk voi
tarkastaa virheen syyn logeista. Myös muiden virheiden yhteydessä voi pyytää apua.
</p>

<p>
Lähetä kysymyksesi helpdeskille <a href="https://tuki.kapsi.fi">sähköpostilla</a>.
Jotta ongelma selviäisi nopeasti, mainitse ainakin seuraavat asiat:
</p>
<ul>
    <li>Sivun osoite</li>
    <li>Kellonaika ja päivämäärä virheen &quot;500 Internal Server Error&quot; yhteydessä</li>
</ul>

</div>
