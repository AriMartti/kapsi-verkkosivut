<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<div>

<p>
SSH-yhteyden avulla voit suorittaa komentoja suoraan Kapsin palvelimella. Lisää tietoa shellin käytöstä löydät <a href="shell-manual.html">shell-oppaasta</a>.
</p>
<p>
<b>Huomio:</b> Shell-komennot on useimmissa ohjeissa merkitty esimerkiksi "user@lakka:~$ ls", jossa alkuosa on valmiina oleva komentokehote, ja vain dollarimerkin jälkeinen osa kirjoitetaan itse.
</p>
<p>
SSH-yhteysasetukset Kapsin palvelimille ovat:
</p>

<dl class="settings">
<dt>Host</dt><dd>hilla.kapsi.fi (Hilla-palvelin) tai kapsi.fi (Lakka-palvelin)</dd>
<dt>Protocol</dt><dd>SSH2</dd>
<dt>Port</dt><dd>22</dd>
</dl>
<p>
Lakalle pääsee myös osoitteella ssh.kapsi.fi porteista 222 ja 443. Erityisesti 443 on hyödyllinen yhteyksille, missä vain http ja https -yhteyksien käyttämät portit ovat hyväksyttyjä.
</p>

<h2>Windows-järjestelmät: PuTTY</h2>
<p>
PuTTY-ohjelman saat <a href="http://www.chiark.greenend.org.uk/~sgtatham/putty/download.html">täältä</a>.
PuTTYn asetusruutuun syötetään yllä annetut asetukset. Asetukset voi myös tallentaa, jolloin seuraavilla kerroilla yhdistäminen onnistuu tallennettuja asetuksia tuplaklikkaamalla.
</p>

<p>
Lopuksi valitaan asetusruudun alareunasta Open. Ensimmäisellä kerralla putty kysyy varmistuksen palvelimen salauksen aitoudesta. Tähän vastataan Kyllä tai Yes. Tämän jälkeen syötetään jäseneksi liittymisen yhteydessä sähköpostissa saatu shell-tunnus ja -salasana. Huomioi ettei salasana näy kirjoitettaessa. Salasanan vaihtamisesta on myös <a href="salasanojen_vaihtaminen.html">ohje</a>.
</p>

<p>
Jotta <strong>ääkköset</strong> toimisivat PuTTY:ssa oikein, täytyy merkistöksi asettaa UTF-8.
Se tehdään valitsemalla asetusvalikosta Window → Translation → Character set → UTF-8.
</p>

<h2>Mac OS X</h2>
<p>
Komentokehote löytyy valikoista Ohjelmat → Lisäohjelmat → Pääte tai englanniksi Applications → Utilities → Terminal. Yhteydenmuodostus tapahtuu vastaavasti kuin Linuxissa (alla), eli komennolla <em>ssh user@kapsi.fi</em>.
</p>

<h2>Linux- ja muut UNIX-pohjaiset järjestelmät: OpenSSH</h2>
<p>
Useimmissa Linux-jakelupaketeissa tulee jo valmiiksi mukana ssh-ohjelma. Jos saat ohjetta käyttäessäsi virheen, esimerkiksi "bash: ssh: command not found", sinun täytyy asentaa ssh. Jos ssh:n asennuksessa on ongelmia, voit kysyä apua helpdeskiltä (kerro käyttämäsi jakelupaketti viestin yhteydessä).
</p>

<p>
Kirjautumista varten avaa komentokehote. Esimerkiksi KDE-työpöytäympäristössä se on valikossa Järjestelmä-kohdan alla, "Terminaaliohjelma". Käskyn muoto on ssh user@host. (Esimerkissä "mew ~ $" on oman koneen komentokehote, ja siis vain ssh-käsky kirjoitetaan itse)
</p>

<pre>
mew ~ $ ssh user@kapsi.fi
Password:
</pre>

<p>
Korvaa komennosta user käyttäjätunnuksellasi ja syötä salasanasi. Huomioi ettei salasana näy kirjoitettaessa. SSH kysyy ensimmäisellä kerralla varmistusta palvelimen aitoudesta:
</p>

<pre>
The authenticity of host 'kapsi.fi (217.30.184.161)' can't be established.
RSA key fingerprint is b7:f1:51:77:22:ec:8c:80:0a:05:6c:8f:31:45:97:6b. (TAI)
ECDSA key fingerprint is f3:24:4f:45:33:54:3d:56:df:02:70:d1:34:e9:e1:bb.
Are you sure you want to continue connecting (yes/no)?
</pre>

<p>
Tähän vastataan yes, jos sormenjälki täsmää.
Ajantasaiset SSH-sormenjäljet näet <a href="../palvelut/palvelimet.html">palvelimet-sivulta</a>.
</p>

<h2>Kirjautumisen jälkeen</h2>

<pre>
Linux lakka 3.2.54-grbfs-kapsi #1 SMP Mon Jan 6 00:34:28 EET 2014 x86_64
 HP DL 360 G7: 2x6-core Xeon @ 3,07 GHz, 144 GB ECC

Tervetuloa käyttämään Lakka-palvelinta.

- Kotihakemistot tulevat NFS-palvelimelta ja ovat samat Lakalla, Kirsikalla
  ja Karviaisella.
- Käytössä on oletuksena UTF-8-merkistö. Merkistöongelmien yhteydessä kannattaa 
  tutustua: http://www.kapsi.fi/ohjeet/irssi-utf8.html

Vikailmoitukset, parannusehdotukset yms. voi lähettää sähkopostilla
osoitteeseen nn.

---
IRCnet-palvelin: irc.nebula.fi
Voit irkata lakan lisäksi myös palvelimelta hilla.kapsi.fi.
---

No mail.

Last login: Wed Oct 27 15:25:32 2013 from 123.234.123.234
user@lakka:~$
</pre>

<p>
Kirjauduttuasi sinun tulisi nähdä edellä esitetyn kaltainen ruutu. Ylimpänä näkyvät tiedotukset. Sen jälkeen näet onko sinulle postia. Hakiessasi postit IMAP-protokollalla voit nähdä ilmoituksen "You have mail" joka viittaa vanhoihin viesteihin. Jos postilaatikossa on uusia viestejä, näet ilmoituksen "You have new mail". Viimeisellä rivillä on komentokehote, johon komennot kirjoitetaan. Monissa ohjeissa annetaan ajettavia shell-komentoja, ja yleisempää tietoa shellin käytöstä löydät
<a href="shell-manual.html">shell-oppaasta</a>.
</p>

</div>
