<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<div>
<p>Versionhallinta tarkoittaa järjestelmää, joka ylläpitää listaa tiedostojen muutoksista. Versionhallinnasta saa siten haettua myös tiedoston vanhemmat versiot, sekä listattua muutokset. Tässä ohjeessa käsitelty SVN on yksi esimerkki versionhallintaohjelmistosta.</p>

<h2>Tiedostojen hakeminen</h2>

<p>Tiedostot saa haettua helposti komennolla checkout näin:</p>

<pre>
$ mkdir ~/svn
$ cd ~/svn
$ svn checkout http://svn.kapsi.fi/helloworld/
A  helloworld/configure
A  helloworld/AUTHORS
 ...
A  helloworld/NEWS
A  helloworld/install-sh
Checked out revision 39.
</pre>

<p>SVN:ssä tiedostojen jokainen muutos säilyy periaatteessa ikuisesti. 
Vanhemman version voi aina hakea lisäargumenteilla komennolle <em>svn
checkout</em>.</p>

<h2>Muutokset</h2>

<p>Tiedostojen hakemisen jälkeen tiedostoja voi muuttaa sellaisenaan. Kun
haluat päivittää muutokset tiedostoon svn-serverille, auttaa seuraava komento.
Komento pyytää myös lokimerkinnän, mitä muutos koskee.</p>

<p>Voit komentaa <em>svn commit</em>:</p>

<pre>
$ cd helloworld
$ svn commit src/cchello.c
Sending        src/cchello.c
Transmitting file data .
Committed revision 40.
</pre>

<p>Päivityksen ajaminen ennen muutoksien tekemistä (seuraava kappale) voi olla
normaalisti hyvä idea.</p>

<h2>Tiedoston nimen muuttaminen tai siirtely</h2>

<p>SVN tukee tiedostojen nimen muuttamista ja paikan siirtelyä samaan tyyliin
kuin UNIX-komento <i>mv</i>. Tämä on yksi huomattavista eroista esimerkiksi
CVS:ään.</p>

<pre>
$ svn move src/test.sh src/test2.sh
A         src/test2.sh
D         src/test.sh
</pre>

<p>Huolimatta A- ja D-merkinnöistä, <i>svn move</i> on eri asia kuin <i>svn
remove</i> ja <i>svn add</i>. Se säilyttää tiedoston historiamerkinnät toisin
kuin manuaalinen poistaminen ja lisäys.</p>

<h2>Tietojen päivittäminen</h2>

<p>Jotta tiedot eivät vanhennu muiden kehittäjien muutoksista, ne on hyvä
päivittää säännöllisesti.</p>

<pre>
$ svn update
U  src/cchello.c
Updated to revision 40.
</pre>

<h2>Työkopion muutokset</h2>

<p>SVN:ssä on komento <i>svn status</i>, jolla voi mihinkään koskematta
tarkistaa, mitä tiedostoja olet muuttanut. Se ei päivitä toisten kehittäjien
muutoksia kuten CVS:ssä joutui tekemään.</p>

<pre>
$ svn status
?      Makefile.in
?      autom4te.cache
?      configure.scan
?      aclocal.m4
?      src/Makefile.in
M      src/cchello.c
</pre>

<p><i>M</i> tarkoittaa, että tiedostoa on muutettu. <i>?</i> tarkoittaa tuntematonta tiedostoa (se ei ole SVN-palvelimella). Näille merkinnöille näkee tarkemmat määritykset komennolla <i>svn help status</i>.</p>

<p>Jos et ole varma, mitä muutoksia olet tehnyt tiedostoon <i>src/cchello.c</i>, voit katsoa ne komennolla <i>svn diff</i>.</p>

<pre>
$ svn diff src/cchello.c 
Index: src/cchello.c
===================================================================
--- src/cchello.c       (revision 40)
+++ src/cchello.c       (working copy)
@@ -4,7 +4,7 @@
  */
 
 #ifdef HAVE_CONFIG_H
-#include &lt;config.h&lt;            // for autotools _WITH_*
+# include &lt;config.h&lt;   // for autotools _WITH_*
 #endif
 
 #include &lt;stdio.h&lt;             // for printf
</pre>

<h2>Uuden tiedoston lisääminen</h2>

<p>Lisää uusi tiedosto ja aja:</p>

<pre>
$ svn add tiedosto.txt
A         tiedosto.txt
$ svn commit tiedosto.txt
</pre>

<h2>Lisätietoja</h2>

<p>Lisää ohjeita löytyy komennolla <i>svn help</i> tai Internetistä. 
Esimerkiksi kirjassa <a href="http://svnbook.red-bean.com/">Version Control
with Subversion</a> on monipuolisempia esimerkkejä.</p>
</div>
