<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<div>
<p>
Hostnamella tarkoitetaan palvelimen osoitetta, joka irkissä näkyy esimerkiksi whois-tiedoissa ja kanavalle liityttäessä. Oletuksena tämä on Lakalla <em>kapsi.fi</em> ja Hillalla <em>hilla.kapsi.fi</em>. Muut mahdolliset hostnamet ja käytettävissä olevat palvelimet näet <a href="../palvelut/irc.html">IRC-palvelun asetussivulta</a>.</p>

<p>Kapsilla on lisäksi mahdollista käyttää omaa domainia irkissä <a href="http://fi.wikipedia.org/wiki/IPv6">IPv6</a>:n avulla. 
Osoitteen saat käyttöösi pyytämällä ylläpidolta. Mainitse pyynnössäsi myös, haluatko osoitteen käyttöön Lakalle vai 
Hillalle. IPv6:lla on mahdollista yhdistää vain sitä tukeviin palvelimiin.
</p>

<p><b>Huomio:</b> IPv6-hostilla on se varjopuoli, etteivät mahdolliset samaan nimeen kytketyt verkkosivut toimi IPv6:tta tukevilla koneilla. Ongelma muodostuu silloin, kun IPv6:tta tukeva kone yrittää ensisijaisesti yhdistää sen kautta, mutta www-palvelin onkin käytössä vain IPv4-osoitteella. Tällä hetkellä IPv6 on vielä suhteellisen harvalla käytössä, ja ongelmaan luultavasti kehitetään myöhemmin jonkinlainen proxy-ratkaisu. Suositeltavaa on käyttää irc-yhteyksiä varten jotain muuta kuin verkkosivujen osoitetta, esimerkiksi <em>irc.domain.com</em>.</p>

<h2>Hostnamen asettaminen</h2>
<p>Irssissä osoitteen asettaminen tapahtuu seuraavasti. Muissa ohjelmissa asetuksen nimi on yleensä "hostname", ja jotta IPv6-hostia voi käyttää myös ohjelman on tuettava sitä.</p>

<p>Yhdistämisen yhteydessä hostin voi asettaa valitsimella -host. Valitsin -4 varmistaa, että käyttöön otetaan tavallinen IPv4-osoite eikä mahdollista IPv6-hostia.</p>
<pre>
/server -4 -host lakka.kapsi.fi irc.nebula.fi
</pre>

<p>IPv6:n saa vastaavasti käyttöön vaihtamalla -4:n tilalle valitsimen -6:</p>
<pre>
/server -6 -host domain.com irc.nebula.fi
</pre>

<p>Jotta irssi käyttää automaattisesti oikeaa vhostia käynnistettäessä, lisätään palvelin pysyvästi irssin asetuksiin:</p>
<pre>
/server add -6 -host domain.com -auto irc.nebula.fi
/save
</pre>

</div>
