<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<div>
<div class="img_right">
<img src="domain.png" alt="Verkkotunnuksen käyttöönoton eteneminen." />
</div>

<p>Tämä ohje neuvoo oman verkkotunnuksen (domain, esimerkissä <em>www.example.com</em>) käyttöönoton. 
Verkkotunnus on rekisteröitävä ulkopuoliselta palveluntarjoajalta, mutta 
Kapsilta saa sille tarvittavat nimipalvelut, www-sivutilan ja 
sähköpostin. Kapsin palvelut ovat jäsenille maksuttomia, verkkotunnuksen hinta riippuu rekisteröijästä.</p>

<p>Verkkotunnuksen käyttöönotossa on kaksi osaa. Vaiheet voi käytännössä tehdä kummassa tahansa järjestyksessä:</p>
<ol class="largespace">
<li>Pyydä verkkotunnukselle haluamasi palvelut
<a href="../tukipalvelut.html">ylläpidolta</a>.</li>

<li>Rekisteröi verkkotunnus ja syötä sen asetuksiin Kapsin nimipalvelimien osoitteet (<em>ns1.kapsi.fi</em> ja 
<em>ns2.kapsi.fi</em>). Suosittuja rekisteröijiä ovat mm. <a href="https://domain.ficora.fi/">Ficora</a> (<em>.fi</em>-osoitteet), 
<a href="https://www.verkkotunnukset.fi/">verkkotunnukset.fi</a>, <a href="http://joker.com">joker.com</a> sekä <a 
href="http://godaddy.com/">godaddy.com</a>.
</li>
</ol>

<h2 id="pyynto">Ylläpitopyynnön sisältö</h2>
<p>Kaikkiin verkkotunnuspyyntöihin tarvitaan nämä tiedot:</p>
<ul>
<li>Verkkotunnuksen osoite</li>
<li>Oma käyttäjätunnuksesi</li>
<li>Nimipalveluiden tarve</li>
</ul>

<p>Helpointa on käyttää Kapsin nimipalveluita. Jos kuitenkin haluat käyttää verkkotunnuksen rekisteröijän nimipalveluita, on 
asiasta ilmoitettava ylläpidolle. Moninkertaiset nimipalvelut voivat aiheuttaa ongelmia sähköpostin kulkemisessa.</p>


<h2 id="palvelut">Palvelut</h2>

<p>Tarvitsemasi palvelut voit valita alla olevasta listasta. Kerro ylläpidolle lähettämässäsi sähköpostissa haluamasi 
palvelut sekä niihin liittyvät tiedot, kuten sähköpostiosoitteet.</p>

<ul class="largespace">
<li><strong>Kotisivut</strong>
<p>Voit valita, haluatko selaimen osoiterivillä näkyväksi osoitteeksi 
<em>http://www.example.com/</em> vai <em>http://example.com/</em>. Toinen osoite ohjaa ensisijaiseen, eli
ero on vain kosmeettinen.</p></li>

<li><strong>Erilliset kotisivut alidomainille</strong>
<p>Ilmoita sähköpostissasi 
haluamiesi alidomainien nimet, esimerkiksi <em>http://pekka.example.com/</em>.
Halutessasi voit myös <a href="mod_rewrite.html#alidomain">hallita alidomaineita itse</a>.
</p></li>

<li><strong>Verkkosivujen uudelleenohjaukset</strong>
<p>Ilmoita mistä www-osoitteesta ohjataan ja minne.</p></li>

<li><strong>Sähköpostiosoite itsellesi</strong>
<p>Viestit tulevat omaan <em>tunnus@kapsi.fi</em>-laatikkoosi. Ilmoita haluamasi 
osoite, kuten <em>etunimi.sukunimi@example.com</em>. Lähtevien viestien osoite
<a href="email_from.html">asetetaan sähköpostiohjelmassa</a>.
Voit myös valita useita osoitteita, jotka voit halutessasi lajitella erillisiin sähköpostikansioihin
<a href="procmail.html">procmaililla</a>. Niin sanottua wildcard-osoitetta <em>*@example.com</em> ei suositella, koska 
sellaisiin tulee todella suuret määrät roskapostia.</p>
</li>

<li><strong>Erilliset sähköpostilaatikot</strong>
<p>Lähipiiriin kuuluville voi saada erillisen sähköpostilaatikon Kapsilta. 
Tarkemmat ehdot ovat <a href="http://www.kapsi.fi/palvelut/email.html">sähköpostin palvelukuvauksessa</a>.
Ilmoita haluamasi osoite sekä osoitetta käyttävän henkilön nimi.</p></li>
<li><strong>Sähköpostin uudelleenohjaukset</strong>
<p>Ilmoita mistä sähköpostiosoitteesta ohjataan ja minne.</p></li>

<li><strong>IRC-osoite</strong>
<p>Saat oman verkkotunnuksen näkymään IRC:ssä tunnuksesi perään. Osoite voi olla esimerkiksi
<em>irc.domain.com</em>, mutta ei kuitenkaan sama kuin kotisivujen osoite. Katso lisätietoa <a href="irc-hostname.html">tästä 
ohjeesta</a>.</p></li>
</ul>

<h2 id="dns">Kapsin nimipalveluiden käyttöönotto</h2>
<p>Käyttäjän täytyy muuttaa nimipalvelimet domaininsa
hallinnasta.  Se miten ne vaihdetaan riippuu palvelusta, avainsana on
"nameserver" tai "dns". Kapsilla on kaksi nimipalvelinta
jäsenten käytössä. Jos hallinnassa on paikat useammalle
nimipalvelimelle, jätetään ylimääräiset tyhjiksi. Kapsin
nimipalvelimien osoitteet ovat:</p>

<dl class="settings">
<dt>Primary nameserver, ensisijainen nimipalvelin</dt>
<dd>ns1.kapsi.fi</dd>

<dt>Secondary nameserver, toissijainen nimipalvelin</dt>
<dd>ns2.kapsi.fi</dd>
</dl>

<p>
Useimmat palvelut toimivat nimipalvelimien nimillä, mutta jotkin vaativat syöttämään IP-osoitteet.
IP-osoitteet saat tarvittaessa selville komennolla <em>"host ns1.kapsi.fi"</em> <a href="ssh.html">ssh-yhteyden</a> kautta.
</p>

<h2 id="omadns">Nimipalveluiden hallitseminen itse</h2>
<p>Jos verkkotunnuksen rekisteröijällä on oma hallintapalvelu nimipalveluita varten,
voit käyttää myös sitä. Ilmoita tällöin ylläpidolle pyynnön yhteydessä hoitavasi
nimipalvelut itse, jolloin he lisäävät vain tarvittavat asetukset www-tilaa ja sähköpostia
varten.</p>

<p>Halutessasi saat myös Kapsin nimipalveluille vapaavalintaisia tietueita (MX, AAAA).
Useimmissa tilanteissa nimipalveluiden hallitseminen itse ei siis ole tarpeen.</p>

<p>Jotta palvelut toimisivat, täytyy sinun itse asettaa domainin nimipalveluihin seuraavat asetukset.
WWW-palvelimen IP-osoitteen mahdollisista muutoksista tiedotetaan.</p>
<dl class="settings">
<dt>WWW-palvelin</dt>
<dd>A 217.30.184.170</dd>

<dt>Ensisijainen sähköpostipalvelin</dt>
<dd>MX 5 mail.kapsi.fi.</dd>

<dt>Toissijainen sähköpostipalvelin</dt>
<dd>MX 10 mx2.kapsi.fi.</dd>
</dl>

</div>
