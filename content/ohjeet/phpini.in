<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<div>

<p>
Jotkin ohjelmat tarvitsevat muutoksia PHP:n oletusasetuksiin. Moduuli-PHP:ta varten asetukset ovat tiedostossa <em>.htaccess</em>, josta Kapsilla FCGI:nä ajettava PHP ei kuitenkaan osaa niitä lukea. Tämän
ohjeen avulla on lisäksi mahdollista muokata PHP:n asetuksia paljon laajemminkin.
</p>

<h2>Käyttäjäkohtaisen asetustiedoston luonti</h2>

<p>
Kapsilla on käytössä <em>.user.ini</em>-tiedosto, joka mahdollistaa PHP:n oletusasetusten helpon mukauttamisen. Tiedosto .user.ini tehdään siihen hakemistoon, mihin halutaan vaikuttaa. Esimerkiksi tiedosto ~/sites/käyttäjä.kapsi.fi/www/.user.ini vaikuttaa kaikkiin käyttäjä.kapsi.fi:n PHP-asetuksiin.
</p>

<p>
Tiedoston sisältö voi olla yksinkertaisimmillaan esimerkiksi seuraavanlainen:
</p>
<pre>
post_max_size = 128M
upload_max_filesize = 128M
</pre>

<p>
Valmiista php.ini-tiedostosta voi ottaa oppia, mutta kaikkia php.inin sisältämiä asetuksia ei tarvitse kopioida .user.iniin. Käytössä oleva php.ini löytyy <em>karviainen.kapsi.fi</em>-palvelimelta polusta /etc/php5/cgi/php.ini.
</p>

<h2>Muutosten kokeileminen</h2>
<p>Luo asetusten testaamista varten <em>phpinfo.php</em>-tiedosto, jossa on rivi:
</p>

<pre>
&lt;?php phpinfo(); ?&gt;
</pre>

<p>
Syötä luomasi tiedoston www-osoite selaimeen. Jos saat virheilmoituksen (yleensä 500 Internal server error), on vika todennäköisesti php.fcgi:ssä. Katso mahdolliset syyt <a href="cgi.html">cgi-ohjelman ohjeesta</a>. Jos tällainen virhe ei selviä, lähetä viesti helpdeskille. Yleensä Apachen logissa on tarkempi virheilmoitus 500-virheestä. Muista mainita phpinfo.php:n osoite sekä kellonaika ja päivämäärä jolloin olet viimeksi kokeillut sitä.
</p>

<p>
Ellei virhettä tule, pitäisi näkyä php:n infosivu. Voit tarkkailla sivulta asetuksia, joita yrität muuttaa. "Local Value" -sarakkeessa pitäisi näkyä tekemäsi muutokset.
</p>

<p>Asetukset eivät välttämättä heti päivity käyttöön, koska fcgi pitää PHP:n käynnissä jonkin aikaa
edellisen sivupyynnön jälkeen. Jos tiedoston polku ei päivity, tarkista phpinfo:n tulosteen alusta,
millä www-palvelimella (karviainen tai kirsikka) sivusi ovat. Ota ssh-yhteys tälle palvelimelle, ja sammuta php komennolla:</p>
<pre>
pkill php
</pre>

<p>PHP:n uudelleenkäynnistys voi olla tarpeen myös .user.ini:n muuttamisen jälkeen, jotta asetukset tulisivat heti voimaan.</p>

</div>
