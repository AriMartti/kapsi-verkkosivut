<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<div>
<p>
Gemit ovat Ruby-ohjelmointikielen laajentamiseen tarkoitettuja palikoita ja
samalla kirjastokokoelma.
</p>
<p>
Käytännössä omalle gem-ympäristölle on tarvetta, jos haluaa kehittää
verkkopalveluita uusimman Rails-kehitysympäristön päälle. Kannattaa siis säätää
gem-ympäristöä Karviaisella. Tämä ohje kertoo, kuinka saat gemit toimimaan
omalla käyttäjätunnuksellasi. Lakka-palvelin on tällä hetkellä sen verran
vanhaa versiota, että uusin RubyGems ei välttämättä toimi.
</p>

<h2>Valmistelu</h2>
<p>
Luo kotihakemistoosi local-hakemisto, jonka alla alamme pitämään gemejä:
</p>
<pre>
mkdir -p $HOME/local
</pre>
<p>
Muokkaa kotihakemistosi .bashrc-tiedostoa ja lisää sen loppuun seuraavat rivit:
</p>
<pre>
export RUBYLIB="$HOME/local/lib:$RUBYLIB"
export GEM_HOME=$HOME/local
export PATH=$HOME/local/bin:$PATH
</pre>
<p>Tämän jälkeen anna komento, jotta saat uudet asetukset käyttöön:</p>
<pre>
source $HOME/.bashrc
</pre>

<h2>Asennus</h2>
<p>
Hae RubyGems osoitteesta <a href="http://rubyforge.org/frs/?group_id=126">http://rubyforge.org/frs/?group_id=126</a> (tarkista, onko alla olevassa uusin versio)
</p>
<pre>
wget http://rubyforge.org/frs/download.php/38646/rubygems-1.2.0.tgz
</pre>
<p>Pura se johonkin päin kotihakemistoasi. Onnistuu esimerkiksi komennolla</p>
<pre>
tar xvvzf rubygems-1.2.0.tgz
</pre>
<p>
Siirry purettuun hakemistoon ja anna komento
</p>
<pre>
cd rubygems-1.2.0
ruby setup.rb config --prefix=$HOME/local
</pre>
<p>
Tämän jälkeen et enää tarvitse juuri purettua rubygems-x.x.x -hakemistoa ja
tar-palloa, vaan voit poistaa ne.
</p>

<h2>Viimeistely</h2>
<p>Tässä vaiheessa RubyGems on jo asennettu, mutta ei vielä toimi pelkästään
kirjoittamalla gem, vaan vaatii gem1.8-komennon. Tämän korjaamme tekemällä
symbolisen linkin gem1.8:sta gem:iin.</p>
<pre>
ln -s $HOME/local/bin/gem1.8 $HOME/local/bin/gem
</pre>
<p>Tässä vaiheessa voit kokeilla RubyGemsin päivittämistä komennolla</p>
<pre>
gem update --system
</pre>
<p>
Jos ko. komento ei toimi (antaa virheilmoituksen), on jotain vialla.
</p>

<h2>Käyttö Ruby on Railsin kanssa</h2>
<p>Sivutilasta ajettavat FCGI-ohjelmat eivät huomioi <em>.bashrc</em>:hen tehtyjä asetuksia.
Siksi ne täytyy erikseen asettaa <em>environment.rb</em>:ssä:</p>
<pre>
$LOAD_PATH.unshift '/home/users/<em>käyttäjä</em>/local/lib'
ENV['GEM_PATH'] = '/home/users/<em>käyttäjä</em>/local'
</pre>

<h2>Huomiot</h2>
<p>
Opettele käyttämään gemejä. On hyvin tärkeää seurata käyttämiensä kirjastojen
turvallisuustilannetta. Koska kirjastot on nyt asennettu omaan kotihakemistoosi,
on niistä huolenpito myöskin omalla vastuullasi! Ylläpito pitää kyllä huolen
järjestelmään yhteisesti asennetuista kirjastoista, mutta ei voi seurata
kaikkien omia (edes ohjeistettuja) virityksiä. Tutustu siis RubyGemsin
dokumentaatioon ja käyttöohjeisiin:
<a href="http://www.rubygems.org/read/book/1">http://www.rubygems.org/read/book/1</a>.
</p>

</div>
