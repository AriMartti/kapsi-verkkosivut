<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<div>

<p>Tilannevedokset ovat tekniikka, jonka avulla käyttäjä voi itse palauttaa vahingossa poistamansa tai 
muuttamansa tiedostot. Kapsilla tämä on käytettävissä Lakka-palvelimen kotihakemistoissa.</p>

<h2>Tiedostojen palautus</h2>
<p>Jokaisessa hakemistossa on näkymätön <em>.snapshot</em>-alihakemisto. Kyseinen hakemisto ei näy 
lainkaan hakemistolistauksessa edes <code>-a</code>-valitsinta käytettäessä, jotta se ei haittaisi 
esimerkiksi hakemistojen kopiointia. Hakemistoon voi kuitenkin siirtyä cd-komennolla tai sftp-ohjelmassa 
kirjoittamalla hakemiston nimen itse.</p>

<p>
<img src="filezilla-snapshots.png" alt="Tilannevedokset FileZillassa" title="Tilannevedokset FileZillassa" />
</p>

<p>Hakemistossa on alihakemistoina jokainen tilannevedos päivämäärän ja kellonajan mukaan nimettynä. 
Näitä alihakemistoja voi selata tavallisesti, ja niissä näkyvät kaikki palautettavan hakemiston 
tiedostot kyseisenä ajanhetkenä. Tietojen palautus tapahtuu yksinkertaisesti kopioimalla ne 
<em>.snapshot</em>-hakemistosta takaisin kotihakemistoon.</p>

<h2>Palautus Siilosta</h2>

<p>Siilossa, eli varmuuskopioimattomassa levytilassa on myös käytettävissä tilannevedokset.
Niihin pääsee käsiksi hakemistosta <em>/siilo/.zfs/snapshot</em>.</p>

<h2>Tarkemmin tekniikasta</h2>

<p>Tilannevedoksia käytettäessä järjestelmä pitää muistissa tiedostojen viimeaikaiset 
muutokset. Näin voidaan palauttaa tiedostoista esimerkiksi kaksi päivää vanha versio, vaikka tiedot 
olisi vahingossa poistettu. Koska vain muutokset tallennetaan, tilannevedoksia voidaan ottaa 
useammin kuin varmuuskopioita. Fyysisiltä vaurioilta tilannevedokset eivät suojaa, ja siksi 
tiedostoista otetaan myös varmuuskopiot eri palvelimelle.</p>

<p>Kapsilla tilannevedokset ovat käytettävissä Lakan kotihakemistoissa. Tiheimmillään vedoksia otetaan 
kolmen tunnin välein ja säilytetään kaksi päivää. Lisäksi säilytetään päivittäisiä vedoksia viikon 
ajan ja viikottaisia vedoksia kuukauden.</p>

<p>Myös varmuuskopioimattomassa siilo-levytilassa on käytössä sama tekniikka, mutta tietojen 
säilytysaika on lyhyempi ja saattaa vaihdella käytettävissä olevan levytilan mukaan.</p>

</div>
