<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<div>
<p>Tomcat on alusta Java-pohjaisten sivujen ajamiseen. Kapsilla sitä ei ole keskitetysti asennettuna, mutta kohtuullisella vaivalla palvelimen käyttö onnistuu myös kotihakemistosta.</p>

<p><strong>Huom:</strong> Erillisen Tomcat-palvelimen ajaminen vie paljon muistia, joten java-sivujen tarve kannattaa harkita tarkasti, ja käyttää muita sivustotekniikoita mikäli mahdollista.</p>

<p>Tässä ohjeessa neuvotaan Tomcatin asentaminen proxy-tyyppisesti. Tällöin Apache www-palvelin asetetaan välittämään pyynnöt toisessa portissa ajettavalle Tomcat-palvelimelle.</p>

<p>Tomcatia varten tarvitaan paikallisesti käytettävä portti, jonka voi valita vapaasti väliltä 30000–­­­40000. Ristiriitojen välttämiseksi kannattaa valita satunnainen porttinumero, eikä tasalukua.</p>

<p>Ohje edellyttää jonkin verran shell-käytön osaamista ja ennenkaikkea viitseliäisyyttä, joten aivan aloittelijoille sitä ei voi suositella.</p>

<h2>Ohjelmien asennus</h2>
<p>Komennot suoritetaan www-palvelimella <a href="ssh.html">ssh-yhteyden</a> kautta joko Karviaisella (.kapsi.fi-osoitteet) tai Kirsikalla (omat verkkotunnukset).
Oikeaan www-palvelimeen saat yhteyden kun yhdistät oman verkkosivusi osoitteella, kuten <em>www.domain.com</em>.</p>

<ol class="largespace">
<li>Luodaan hakemisto Tomcatille ja Javalle. Ohjeessa käytetään hakemistoa tomcat
kotihakemiston juuressa:
<pre>
mkdir ~/tomcat
cd ~/tomcat
</pre>
</li>

<li>Java JRE:n lataaminen. <a href="http://java.sun.com/javase/downloads/index.jsp">Sunin sivuilta</a> ladataan <em>Java
Runtime Environment (JRE) Linux self-extracting file</em>.
Tiedoston nimen pitäisi olla suunnilleen <em>jre-6u2-linux-i586.bin</em>.
</li>

<li>Puretaan Java JRE tomcat-hakemiston alla. Purkuohjelma pyytää ensin
hyväksymään lisenssin, ja purkautuu sitten hakemistoon <em>jre1.6.0_02</em>.
<pre>sh jre-6u2-linux-i586.bin</pre>
</li>

<li>Tomcatin lataaminen. <a href="http://tomcat.apache.org/download-60.cgi">Tomcatin sivuilta</a> ladataan uusin <em>core</em>-binäärijakelu <em>.tar.gz</em>-muodossa.</li>

<li>Puretaan Tomcatin paketti tomcat-hakemiston alla:
<pre>tar xzf apache-tomcat-6.0.14.tar.gz</pre></li>

<li><p>Aiemmin valitun porttinumeron asettaminen. Muokataan tiedostoa
<em>~/tomcat/apache-tomcat-6.0.14/conf/server.xml</em> :</p>

<p>
Www-palvelun portti asetetaan tiedoston keskivaiheilla (huomioi, että
tiedostossa on esimerkkejä kommentoituna, joiden muuttaminen ei hyödytä):
</p>
<pre>&lt;Connector port="34567" protocol="HTTP/1.1" ...</pre>

<p>
Lisäksi täytyy asettaa hallintapuolen käyttämä portti:
</p>
<pre>&lt;Server port="34568" shutdown="SHUTDOWN"&gt;</pre>

<p>
Lisäksi tiedostossa on erinäisiä muita kommentoimattomia porttiasetuksia.
Niitä ei tarvita, joten ne kannattaa kommentoida jottei tule porttiristiriitoja muiden käyttäjien kanssa.
</p>
</li>

<li>
<p>Tomcatin käyttämän java-ympäristön muuttaminen. Tämän voi tehdä asettamalla
JRE_HOME <em>.bashrc</em>:ssä, mutta skriptikäytön kannalta lienee parempi muokata
Tomcatin tiedostoa <em>~/tomcat/apache-tomcat-6.0.14/bin/setclasspath.sh</em> .</p>
<p>Tiedoston alkuun muutaman ensimmäisen rivin (komentotulkin nimi ja
kommentteja)  jälkeen lisätään seuraava rivi. Polkuun vaihdetaan oma
käyttäjätunnus, sekä JRE:n polku mikäli versio on muu kuin ohjeessa.
</p>
<pre>JRE_HOME=/home/users/<em>käyttäjätunnus</em>/tomcat/jre1.6.0_02</pre>
</li>

<li>
<p>Tomcatin testikäynnistys:</p>
<pre>sh ~/tomcat/apache-tomcat-6.0.14/bin/startup.sh</pre>

<p>Tomcatin esimerkkisivuja voi testata www-palvelimelta paikallisesti tekstiselaimella. Osoitteeseen vaihdetaan itse valittu 
portti:</p>
<pre>w3m http://localhost:<em>portti</em>/</pre>
</li>
</ol>

<h2>Apachen proxy-toiminto</h2>
<p>Haluttuun www-hakemistoon (esimerkiksi <em>~/public_html/tomcat/</em>) luodaan <em>.htaccess</em>-tiedosto. Tiedoston sisältöön täytyy muuttaa itse valittu portti.</p>
<pre>
RewriteEngine On
RewriteRule ^(.*)$ http://localhost:<em>portti</em>/$1 [P]
</pre>
<p>Nyt Tomcatin sivujen pitäisi näkyä ko. osoitteessa, (esimerkissä <em>http://kapsi.fi/~kayttaja/tomcat/</em>). Tosin jotkin 
linkit ovat yhä rikki, koska Tomcat antaa väärän polun uudelleenohjauksiin, kuten osoitteella 
<em>http://kapsi.fi/~kayttaja/tomcat/docs</em>. 
Sen saa korjattua <em>server.xml</em>:ssä lisäämällä <em>Connector</em>-osioon <em>proxyName</em> ja 
<em>proxyPort</em>-asetukset:</p>
<pre>
&lt;Connector port="34567" protocol="HTTP/1.1" ...
     proxyName="koti.kapsi.fi/~kayttaja/tomcat" proxyPort="80"/&gt;
</pre>
<p>Asetuksen jälkeen Tomcat täytyy käynnistää uudelleen <em>shutdown.sh</em> ja <em>startup.sh</em> -skripteillä.</p>

<h2>Ongelmatilanteet</h2>
<p>Ongelmatilanteissa apua voi etsiä <em>logs</em>-hakemiston alla olevista lokitiedostoista. Näistä <em>catalina</em>-logit 
kannattaa tarkistaa ensimmäisenä, sillä niistä näkyy käynnistyykö palvelin laisinkaan.</p>

</div>

