<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<div>
<p>
Roskapostia alkaa herkästi tulemaan, kun sähköpostiosoitteesi leviää Internetissä. Herkimmin osoite päätyy roskapostittajien listoille kotisivuiltasi, keskustelupalstoilta tai rekisteröityessäsi erinäisiin palveluihin. Etenkin viimeisessä tapauksessa on kuitenkin olemassa helppo ratkaisu: käyttää eri osoitetta joka kerta.
</p>

<p> Kapsin sähköpostipalvelut on konfiguroitu niin, että mikä tahansa osoitteeseen 
<strong>kayttaja@<i>mitatahansa</i>.mail.kapsi.fi</strong> lähetettävä posti tulee perille osoitteeseen kayttaja@kapsi.fi . Tällöin 
voit palveluun rekisteröityessäsi antaa esimerkiksi osoitteen matti.meikalainen@untrusteddotcom.mail.kapsi.fi . </p> <p> Mikäli 
palvelu antaa osoitteesi muille, voit helposti suodattaa siihen tulevan postin pois <a href="procmail.html">procmaililla</a>. 
Esimerkiksi seuraavankaltainen .procmailrc suodattaa pois kaiken @mitatahansa.mail.kapsi.fi päätteiseen osoitteeseen tulevan 
postin: </p>

<pre>
MAILDIR=$HOME/mail/

:0:
* ^To.*@mitatahansa\.mail\.kapsi\.fi
/dev/null

</pre>

<p>
Voit käyttää osoitetta samalla tavalla kotisivuillasi. Suositeltavaa on kuitenkin nimetä lisäosa esimerkiksi kayttaja@nospam.mail.kapsi.fi, jolloin ihminen osaa poistaa sen lisätessään osoitteesi osoiteluetteloonsa. Myös vastatessasi viesteihin osoitteenasi näkyy pelkkä kayttaja@kapsi.fi, joten "väärä" osoite korjaantuu itsekseen.
</p>

<p>
Vaihtoehtoinen muoto on lisätä käyttäjätunnuksen perään plusmerkin jälkeen vapaavalintainen teksti.
Omilla domaineilla voi siis käyttää osoitetta <strong>nimi+<em>mitatahansa</em>@example.com</strong>.
</p>

</div>
