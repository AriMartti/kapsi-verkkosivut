<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<div>
<p><a href="http://www.cpan.org/">CPAN</a> on kokoelma Perl-ohjelmointikielen
kirjastoja, joita pystyy automaattisesti asentamaan cpan-ohjelman avulla.
Kapsilla käyttäjä voi asentaa nämä kirjastot kotihakemistoonsa tämän ohjeen
mukaisesti.</p>

<h2>Perlin hakupolun asettaminen</h2>
<p>Perlille täytyy aluksi kertoa, mistä se etsii itse asennettuja moduuleita.
Sen voi tehdä lisäämällä <em>~/.bashrc</em>:hen yhden rivin, ja ajamalla vastaavan
komennon itse:</p>
<pre>
user@host:~$ echo 'export PERL5LIB=~/CPAN/lib/perl5' >> ~/.bashrc
user@host:~$ export PERL5LIB=~/CPAN/lib/perl5
</pre>

<p>Tämä asetus vaikuttaa vain uusiin käynnistettyihin ohjelmiin.</p>
<!--Jos asennat CPAN-pakettia irssin skriptiä varten, saat asetuksen käyttöön
irssissä ilman uudelleenkäynnistystä seuraavasti:</p>
<pre>
/set perl_use_lib
[perl]
perl_use_lib = /usr/lib/perl/5.10 <em># Tarkista nykyinen arvo</em>

/set perl_use_lib /usr/lib/perl/5.10:~/CPAN/lib/perl5 <em># Ja lisää oma polku sen perään</em>
</pre>-->

<h2>CPAN:in käyttöönotto</h2>
<p>Kun <code>PERL5LIB</code>-muuttuja on asetettu, voit käynnistää
CPAN:in päätteen komennolla <code>cpan</code>:</p>
<pre>
user@host:~$ cpan
...
Would you like me to configure as much as possible automatically? [yes]
...
cpan[1]>
</pre>

<p>Ensimmäisellä käyttökerralla CPAN kysyy joitakin asetuksia. Oletusasetukset
saa käyttöön painamalla enteriä näihin. Tämän jälkeen täytyy muuttaa vielä
paria asetusta kotihakemistoon asentamista varten. Asetuskomennot
alkavat <code>o</code>-kirjaimella, "<code>cpan[1]></code>" on näytöllä
valmiiksi oleva osa:</p>
<pre>
cpan[1]> o conf makepl_arg INSTALL_BASE=~/CPAN
cpan[2]> o conf prerequisites_policy follow
cpan[3]> o conf commit
commit: wrote '/home/users/user/.cpan/CPAN/MyConfig.pm'
</pre>
<p>Ensimmäisellä komennolla asetetaan hakemisto, johon Perl-moduulit asennetaan.
Toinen komento vähentää hieman CPAN:in kysymien kysymysten määrää. Viimeinen
komento tallentaa asetukset tiedostoon <code>~/.cpan</code>-hakemiston alle.</p>

<h2>Pakettien asennus</h2>
<p>Esimerkiksi Twitter-protokollan toteuttava
<a href="http://search.cpan.org/~mmims/Net-Twitter-3.10001/lib/Net/Twitter.pod">
Net::Twitter</a>-paketti asennetaan näin:</p>
<pre>
cpan[4]> install Net::Twitter
...
</pre>
<p>Asennuksen aikana CPAN saattaa kysyä muutamaan kertaan riippuvuuksien
asennuksesta. Näihin voi vastata enteriä painamalla. Jos jokin moduuli on
<em>"Optional"</em>, ei sitä toki tarvitse asentaa.
</p>

<h2>Asennuksen testaaminen</h2>
<p>Voit testata paketin toimivuutta suoraan komentoriviltä käynnistämällä
perlin ja kirjoittamalla <code>use</code>-rivin. Puolipisteen ja rivinvaihdon
jälkeen perl ilmoittaa, jos moduulia ei löydy.</p>
<pre>
user@host:~$ perl
use Net::Twitter;
use Testi;
Can't locate Testi.pm 
</pre>
</div>
