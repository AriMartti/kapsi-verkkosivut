<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<div>

<p>
<a href="http://filezilla-project.org/">FileZilla</a> on sftp-ohjelma Windows-, Linux- ja Mac OS X -alustoille. UNIX-pohjaisissa järjestelmissä, kuten Mac OS X ja Linux, voit myös käyttää komentoriviltä yleensä valmiiksi asennettua <a href="scp.html">scp-ohjelmaa</a>.
</p>

<h2>Asennus</h2>

<p><a href="http://filezilla-project.org/download.php?type=client">FileZillan lataussivulta</a> kannattaa valita uusin omalle käyttöjärjestelmälle tarkoitettu versio.
Asennus on varsin helppo, oletusasetukset toimivat joten pelkällä nextin klikkailulla selviää.</p>

<h2>Sivuston lisääminen</h2>
<div class="img_right">
<img src="filezilla_sivustonhallinta.png" alt="Sivustonhallinta" />
FileZillan sivustonhallintaikkuna
</div>

<p>Kun FileZilla on käynnistetty, avataan sivustonhallinta valikoista <em>Tiedosto → Sivustonhallinta</em> (englanniksi <em>File → Site manager</em>). Lisätään uusi palvelin painikkeella <em>Uusi sivusto</em> (<em>New Site</em>). Palvelimen nimeksi voi antaa esimerkiksi Kapsi.
</p>

<p>Asetukset täytetään seuraavasti:</p>

<dl class="settings">
<dt>Isäntä (Host)</dt><dd>kapsi.fi</dd>
<dt>Palvelintyyppi (Server type)</dt><dd>SFTP - SSH File Transfer Protocol</dd>
<dt>Portti (Port)</dt><dd>22</dd>
<dt>Kirjautumistyyppi (Logontype)</dt><dd>Normaali (Normal)</dd>
<dt>Käyttäjänimi (Username)</dt><dd>Shell-käyttäjätunnuksesi</dd>
<dt>Salasana (Password)</dt><dd>Shell-salasanasi</dd>
</dl>

<p>Asetusten jälkeen valitaan <em>Yhdistä</em> (<em>Connect</em>).</p>

<p><strong>Huomio:</strong> FileZillan ilmoitukset <em>"Failed: unable to initialize SFTP on server"</em>
tai <em>"Connection closed by server with exitcode 1"</em>
voivat tarkoittaa esimerkiksi vanhentunutta salasanaa. Tässä tapauksessa saat asiasta ilmoituksen,
kun kirjaudut <a href="ssh.html">ssh-yhteyden</a> kautta Lakalle.</p>

<h2>Tiedostojen siirtäminen</h2>

<p>Kun tiedostoja halutaan kopioida palvelimelle, selataan
vasemmanpuoleisesta valintaruudusta kansioon jossa kopioitavat
tiedostot ovat, ja oikeanpuolimmaisesta sinne minne ne on tarkoitus
kopioida. Sitten <em>ctrl</em>-näppäin pohjassa valitaan vasemmalta tiedostot
jotka haluat kopioida ja hiiren oikean napin valikosta
<em>Lataa palvelimelle</em> (<em>Upload</em>).</p>

<p>Oman kotihakemistosi polku on <em>/home/users/käyttäjätunnus</em>. Kotisivut
siirretään sen alle joko valmiiksi luotuun <em>sites/www.example.com/www</em> -hakemistoon,
tai itse luotavaan <a href="public_html.html">public_html</a>-hakemistoon.</p>

</div>
